ההבדל היחידי בין גרסאת לינוקס לווינדוס הינו בשרת ה UI עקב אי תאימות שהתגלתה על מחשבי הלינוקס במעבדה באלמנטים מסויימים :

בלינוקס האזנה למקשי המקלדת (ובעצם לטפל ב key events שלהם) לא צלחה עקב "תפיסת" מקשי המקלדת על-ידי האלמנטים העיצוביים (לדוגמה רשימת השרתים המחוברים או התפריטים). לאחר יום של דיבאג אנו מניחים שהסיבה קשורה בתפקידים שמוטלים על מערכת ההפעלה מבחינת הפוקוס של החלונות והפאנלים בממשק משתמש (חלון תוכנית). ככל הנראה ברקע מערכת ההפעלה ווינדוס מבינה לא לתפוס את הפוקוס מבחינת חיצי המקלדת על האלמנטים העיצוביים הללו, ולינוקס לא.

עקב כך נאלצנו להפריד את המשחק שרץ בלייב (משתמש) ואת השליטה על מרכז הסימולציה ל 2 שרתי UI שרצים במקביל על אותו המחשב (main node), שינוי קוסמטי ותו לא.

אי תאימות נוספת שהתגלתה היא שהלינוקס לא מתמודד כמו שצריך עם wxClientDC איתו ביצענו ציור ריבועי משבצות או כותרות, ולכן לעיתים עלולה לעלות המערכת עם אי תצוגתם.

אי לכך אנו מבקשים לבחון את הקוד במערכת ווינדוס אם אפשר, גם בשביל תצוגה יותר נקייה וגם בגלל שיש מעט יותר תיעוד בקבצים אלו.
